Ο Shigeru Miyamoto, γεννημένος το 1952 στο Κιότο της Ιαπωνίας, αποτέλεσε και συνεχίζει να κατέχει καταλυτικό ρόλο στην επιτυχία της Nintendo. Από πολύ μικρή ηλικία, ο Miyamoto εξερευνούσε διάφορες περιοχές κοντά στο σπίτι του. Αυτή η ακριβώς εξερεύνηση του έδωσε έμπνευση για αρκετά βιντεοπαιχνίδια στο μέλλον. Αποφοίτησε από το Kanazawa College of Art με πτυχίο στον βιομηχανικό σχεδιασμό. Στόχος του ήταν να δημιουργήσει περιεχόμενο το οποίο οι άνθρωποι απολάμβαναν, με αρχική ιδέα να γίνει σχεδιαστής manga. Ωστόσο, τελικά βρέθηκε στον κόσμο σχεδίασης παιχνιδιών και βιντεοπαιχνιδιών. 

Το 1977, εντάχθηκε στην Nintendo, βοηθώντας σε καλλιτεχνικό επίπεδο με τα βιντεοπαιχνίδια που έφτιαχναν εκείνη την εποχή. Υπήρξε και κεντρικό πρόσωπο πίσω από την δημιουργία του πρώτου μαζικά επιτυχημένου παιχνιδιού της Nintendo, το Donkey Kong, οπού βοήθησε με τον σχεδιασμό και των χαρακτήρων και της ιστορίας του παιχνιδιού, έχοντας πολλαπλές εμπνεύσεις.

Με την εισαγωγή του NES στην αγορά, ο Miyamoto δημιούργησε δύο από τις πιο διάσημες σειρές παιχνιδιών∙ το Super Mario και το Legend of Zelda. Για το πρώτο, ο Miyamoto στόχευσε κυρίως στο να προσφέρει διασκεδαστική εμπειρία στους παίκτες μέσω τους μηχανισμούς του παιχνιδιού. Για το δεύτερο, θέλησε να δώσει μια άλλη είδους εμπειρία στους χρήστες. Με έμπνευση τις περιπέτειες που είχε ως μικρό παιδί στην εξοχή του Κιότο, θέλησε να προσφέρει κάτι παρόμοιο, οδηγώντας στην δημιουργία του Legend of Zelda. 

Ο Miyamoto συνέχισε να φτιάχνει και άλλα παιχνίδια στην Nintendo. Εκτός από φυσικά να επεκτείνει τις σειρές που είχε ήδη με νέους τίτλους, πήρε μέρος και σε πολλές άλλες δημιουργίες της Nintendo. Βοήθησε ακόμη και στην δημιουργία των Pokémon, μία άλλη σειρά παιχνιδιών που πλέον έχει τεράστιο κύρος. Υπήρξε μέρος και στην δημιουργία του τηλεχειριστηρίου του Nintendo 64, ενώ ταυτόχρονα δούλευε και στο Super Mario 64. Εξαιρετικά σημαντική ήταν και η παρουσία του στην δημιουργία του Wii, άλλα και σε βιντεοπαιχνίδια για την κονσόλα, που είχαν ως στόχο την συμμετοχή όλης της οικογένειας στην διασκέδαση. Πλέον, διαθέτει ένα ποιο στελεχικό ρόλο στην Nintendo, λαμβάνοντας μέλος περισσότερο στην εποπτεία των παιχνιδιών και όχι στην άμεση δημιουργία και σχεδιασμό αυτών.


Η φιλοσοφία που διαθέτει ο Miyamoto αποτελεί και τον λόγο που τα παιχνίδια του είναι τόσο επιτυχημένα. Όπως αναφέρει και ο ίδιος, το καινοτόμο πνεύμα του, μαζί με την χρήση τεχνολογιών, προτρέπει τον χρήστη να αλληλεπιδράσει με τέτοιο τρόπο έτσι ώστε να νιώθει άνεση αλλά και φυσικά διασκέδαση. Η ίδια νοοτροπία είναι που τον έκανε ως ένα από τα πιο γνωστά άτομα στον κόσμο των βιντεοπαιχνιδιών, με την επιτυχημένη δουλεία του σε πολλά έργα αλλά και στον τεράστιο ρόλο που είχε αναδεικνύοντας το πνεύμα της Nintendo αλλά και το δικό του δημιουργικό πνεύμα.
